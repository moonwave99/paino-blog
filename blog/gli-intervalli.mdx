---
slug: gli-intervalli
title: Gli intervalli
authors: [diego]
tags: [teoria]
---

Cosa c'è di più bello di una melodia? Probabilmente saperne scrivere una!

Impariamo a riconoscere e classificare le distanze tra le note innanzitutto.

<Truncate/>

## Definizione e primi esempi

Per intervallo in musica si intende **la misura della distanza tra due note**. La distanza fisica, cioè tipo tra i tasti del piano o le posizioni della chitarra? Ma no, o almeno non proprio! Si parla di distanza in altezza, e l'unità di misura di tale distanza è **il semitono**.

L'obiettivo di questo articolo è di poter pronunciare e comprendere le sequenti espressioni ad esempio:

- la distanza tra Mi e La è di **cinque semitoni**;
- la distanza tra Mi e La è di **due toni e mezzo**;
- la distanza tra Mi e La è di **una quarta giusta**.

Le prime due esprimono la distanza, la terza invece **la specie** dell'intervallo.

Per farla (semi)breve, il semitono è **la distanza tra un tasto bianco e un tasto nero del pianoforte**. Ci sono definizioni più rigorose ed astratte ma per adesso non sono necessarie. Notare come ci sia un semitono anche tra le due coppie Si-Do e Mi-Fa, sprovviste di tasto nero a separarle. Presto capiremo il perché di tale disposizione.

Se prendiamo in considerazione la distanza tra due tasti bianchi consecutivi (escluse le due coppie appena menzionate) abbiamo **il tono**, e valgono le seguenti:

```
1 tono = 2 semitoni
1 semitono = 1/2 tono (come suggerisce il nome)
```

Come centocinquanta centilitri sono un litro e mezzo, valgono tutte le equivalenze del caso:

```
4 semitoni - 2 toni
5 semitoni = 2 toni e mezzo
7 semitoni = 3 toni e mezzo
etc...
```

Vedremo a breve come considerare gli intervalli secondo la loro specie aiuti a comunicare in forma più espressiva.

### Un esempio illustre: l'ottava

Ascoltiamo:

<Sequence speed="arpeggio">
  <Part notes="C3 C4"/>
</Sequence>

Abbiamo ascoltato la stessa nota, Do, solo che la seconda era più acuta rispetto alla prima. Alcuni di voi sapranno già che il secondo Do era _un'ottava più alto_ rispetto al primo.

:::info[Importante]
La **relazione di ottava** tra due note è il fondamento della musica, almeno relativamente agli aspetti melodici ed armonici (non dimentichiamoci che bastano [due bastoncini per poter ballare](https://www.youtube.com/watch?v=BODYFCnWLC0)!)
:::

Contiamo a manina la distanza in tasti tra due Do consecutivi sulla tastiera: iniziando dal tasto nero _successivo_ (Do diesis) e non saltandone alcuno arriviamo al Do successivo in dodici passi, e possiamo concludere che **tra Do e Do ci sono dodici semitoni**! Perché l'abbiamo chiamata ottava però?

Guardiamo per un attimo **il paesaggio dei nomi delle note**, ignorando la tastiera:

```
Do  Re  Mi  Fa  Sol La  Si  Do  ...
1   2   3   4   5   6   7   8   ...
```

I nomi delle note sono sette, quindi il Do successivo rappresenta **l'ottava** nota! Perché non abbiamo scelto nomi diversi per ottave diverse? Perché un piano ha 88 tasti, e la gente ha anche oltre cose da fare oltre a ricordarsi quasi cento nomi! 

Avere a che fare con soli sette nomi semplifica di molto lo sforzo cognitivo relativo a scale ed accordi, di solito espressioni come _il Do all'ottava sopra_ o _il Fa all'ottava sotto_ sono sufficienti a capire di cosa si stia parlando.Per rimuovere ogni ambiguità si ricorre alla notazione scientifica che aggiunge un numero dopo la nota, e.g. `C3` è il Do centrale.

La cosa vale per tutte le note eh, ad esempio il La:

```
La  Si  Do  Re  Mi  Fa  Sol La
1   2   3   4   5   6   7   8
```

Diciamo che **la specie** dell intervallo tra Do e Do (o La e La, Mi e Mi...) è di **ottava**.

Possiamo prendere in considerazione note a distanza di più ottave:

<Sequence speed="arpeggio">
  <Part notes="C3 C5"/>
</Sequence>

Diremo che i due Do sono a _due ottave_ di distanza.

Già che ci siamo parliamo dell'intervallo tra una nota e se stessa, senza muoversi affatto: abbiamo 0 semitoni di distanza, oppure un intervallo di **unisono**, chiamato talvolta _intervallo degenere_ poverino.

:::info[Ricapitolando]
- tra un Do e il Do successivo ci sono **dodici semitoni** di distanza (oppure sei toni);
- tra Do e Do c'è un intervallo di **ottava**;
- lo stesso vale tra qualsiasi coppia di note dello stesso nome;
- se le note si trovano a 24, 36...semitoni tra loro, diremo che sono a 2, 3...ottave di distanza;
- se le note si trovano a 0 semitoni di distanza diremo che sono la stessa nota, o a distanza di unisono.
:::

### Un esempio altrettanto illustre: la quinta

Facciamo lo stesso giochino con le note Do e Sol:

<Sequence speed="arpeggio">
  <Part notes="C3 G3"/>
</Sequence>

Dal tasto nero dopo il Do sino al Sol fanno **sette semitoni** o tre toni e mezzo se preferite. Torniamo al paesaggio dei nomi delle note:

```
Do  Re  Mi  Fa  Sol La  Si  Do
1   2   3   4   5   6   7   8
^               ^
```

Analogamente all'ottava, vediamo come il Sol sia la quinta nota della sequenza, e diciamo che tra Do e Sol c'è un **intervallo di quinta**. Anche qui quinta denota **la specie** dell'intervallo.

A differenza del conto dei semitoni con i tasti, la nomenclatura numerica **include la nota di partenza nel conto**, i.e. Do-Re-Mi-Fa-Sol uguale cinque.

Calcoliamo la distanza tra Mi e Si per ribadire il concetto:

<Sequence speed="arpeggio">
  <Part notes="E3 B3"/>
</Sequence>

```
Mi  Fa  Sol La  Si  Do  Re  Mi
1   2   3   4   5   6   7   8
^               ^
```

Mi-Fa-Sol-La-Si, cinque ancora!

**Importante**: a differenza delle distanze tra le città, gli intervalli **hanno una direzione**! Questo perché il paesaggio dei nomi delle note si può navigare in un senso solo, quindi l'intervallo tra Do e Sol è una quinta (vedi sopra), ma quello tra Sol e Do è invece:

<Sequence speed="arpeggio">
  <Part notes="G3 C4"/>
</Sequence>

```
Sol La  Si  Do  Re  Mi  Fa  Sol
1   2   3   4   5   6   7   8
^           ^
```

Diremo che tra Sol e Do (o tra Si e Mi) c'è **una quarta** per la stessa logica. I più svegli di voi potranno già osservare come una quarta ed una quinta facciano un'ottava di distanza, mentre i meno svegli possono limitarsi a leggerlo come hanno appena fatto, poco male!

<Sequence speed="arpeggio">
  <Part notes="C3 G3 C4"/>
</Sequence>

Ora sappiamo rispondere alla domanda _che intervallo c'è tra Do e Sol_ ad esempio. Un'altra domanda interessante è _chi c'è una quinta sopra il Re_ ad esempio, rispondete esplorando il paesaggio dei nomi!

:::info[Ricapitolando]
- tra Do e Sol (e tra Mi e Si) ci sono **sette semitoni** (o tre toni e mezzo);
- tra Do e Sol c'è **un intervallo di quinta** (o più semplicemente una quinta).
:::

:::exercise[Esercizio]
- per ogni tasto bianco del pianoforte, individuare la nota sita ad una quinta di distanza sopra di essa, e prendetene appunto;
- senza guardare il piano, data una nota a caso, nominate la sua quinta;
- notare come uno suonerà un po' diverso (Si-Fa), presto ci arriviamo!
:::

## Qualità degli intervalli

Abbiamo visto come tra Do e Sol ci sia una quinta. Il bello è che esistono vari tipi di quinte! Se avete fatto l'esplorazione suggerita vi sarete imbattuti in una quinta un po' speciale. Innanzitutto ribadiamo perché è quinta:

<Sequence speed="arpeggio">
  <Part notes="B2 F3"/>
</Sequence>

```
Si  Do  Re  Mi  Fa  Sol La
1   2   3   4   5   6   7
^               ^
```

Si-Do-Re-Mi-Fa...cinque! Ma se contiamo i semitoni, vediamo che non sono sette bensì sei (notare come nell'esplorazione della tastiera passiamo per _entrambe_ le coppie senza tasto nero in mezzo).

Soprattutto sentite come suona meno rassicurante delle altre quinte? Sfido, si tratta dell'intervallo più temuto di tutti, il _diabolus in musica_, **il tritono**! Semplicemente sono tre toni appunto invece che tre e mezzo, ed ha un carattere particolare che è alla base della tensione armonica, presto vedremo perché. Per adesso basti a vedere come le cose si stanno per complicare!

Dire _intervallo di quinta_ e basta non è quindi sufficiente a definire tutti gli intervalli in cui le note distino cinque passi lungo il paesaggio dei nomi. Nella fattispecie le quinte incontrate precedentemente (Do-Sol, Mi-Si, ...) si chiamano _quinte giuste_, mentre Si-Fa _quinta diminuita_.

Ora esistono numerosi compendi che elencano le varie specie di intervalli, ma è assai più produttivo incontrarle e definirle una per una assieme.

Arricchiamo adesso la definizione di intervallo secondo specie:

> Tra due note date c'è un intervallo di \{\{ quantità \}\} \{\{ qualità \}\}

Dove:

- per **quantità** si intende la distanza di posizioni lungo il paesaggio dei nomi (abbiamo già visto Do-Do = ottava, Do-Sol = quinta);
- per **qualità** si intende un modificatore della quantità;
- i modificatori sono **maggiore**, **minore**, **giusta** (o perfetta), **diminuita** ed **aumentata**.

Tali modificatori non si applicano nello stesso modo a tutte le quantità ahimé, e questo è fonte di confusione all'inizio. Per fortuna le quantità non sono troppe, e a loro volta si dividono solo in due famiglie quindi è meno difficile di quanto sembri!

:::info[Importante]
Per ora prenderemo in considerazione solo i tasti bianchi del pianoforte. Nell'articolo successivo lavoreremo con i tasti neri e gli accidenti in generale, come se non ne tirassimo abbastanza già così!
:::

### La famiglia perfetta

Non è quella della celebre marca di biscotti, bensì quella composta dai quattro che seguono:

| Intervallo | Quantità |  Misura in semitoni | Esempi        |
| -----------|----------|---------------------|---------------|
| Unisono    | 1        | 0                   | Do-Do         |
| Quarta     | 4        | 5                   | Do-Fa, Mi-La  |
| Quinta     | 5        | 7                   | Do-Sol, La-Mi |
| Ottava     | 8        | 12                  | Do-Do         |

Si chiamano **intervalli perfetti** per ragioni storiche: sin dall'inizio sono stati intervalli fortemente consonanti e stabili. Di base la loro qualità è **giusta** (o perfetta), diremo quindi che:

- tra Do e Sol c'è **una quinta giusta**;
- tra Do e Fa c'è una **quarta giusta**.

Unisono poverino non si trova mai mentre l'ottava si modifica rarissimamente, quindi si dà per scontato che sia giusta. Quarte e quinte invece possono avere diverse qualità, abbiamo visto l'esempio del tritono: in tale caso appunto abbiamo un intervallo di **quinta diminuita**, perché un semitono più stretto rispetto al corrispondente giusto.

Ma il Si poverino non ha nessuno una quinta (giusta) sopra di lui? Non nei tasti bianchi almeno, per fortuna esiste il Fa diesis:

<Sequence speed="arpeggio">
  <Part notes="B3 F#4"/>
</Sequence>

Sono di nuovo sette semitoni, approfondiremo presto.

Se invece di stringere l'intervallo lo allargassimo (i.e. lo portassimo a quattro toni), avremmo una _quinta aumentata_. La collezione dei tasti bianchi del pianoforte non offre quinte aumentate purtroppo, se siete curiosi ascoltate lo stesso scomodando un tasto nero:

<Sequence speed="arpeggio">
  <Part notes="C3 G#3"/>
</Sequence>

A breve vedremo cosa accade con le alterazioni, e potremo manipolare tutti gli intervalli. Per adesso sappiamo che sui tasti bianchi abbiamo solo quarte e quinte giuste, nessuna quinta aumentata ed una quinta diminuita o tritono tra Si e Fa, che non è poco.

:::info[Ricapitolando]
- gli **intervalli perfetti** sono unisono, quarta, quinta ed ottava;
- di base sono **giusti**, se corrispondono alla misura in semitoni di base (0, 5, 7, 12);
- se aumentano o diminuiscono tale distanza diventano **aumentati** o **diminuiti**.
:::

:::info[Esercizio]
- per ogni tasto bianco, trovare la sua quarta;
- per ogni nota, ricordare la sua quarta e la sua quinta (e.g. Do => Fa e Sol, Mi => La e Si).

(ricordare che la quinta _giusta_ di Si è Fa#!)
:::

### La famiglia MinorMaggiore o duale

Chi manca all'appello? Seconde, terze, seste e settime:

| Intervallo       | Quantità |  Misura in semitoni | Esempi        |
| -----------------|----------|---------------------|---------------|
| Seconda maggiore | 2        | 2                   | Do-Re, Sol-La |
| Seconda minore   | 2        | 1                   | Mi-Fa, Si-Do  |
| Terza maggiore   | 3        | 4                   | Do-Mi, Fa-La  |
| Terza minore     | 3        | 3                   | Re-Fa, La-Do  |
| Sesta maggiore   | 6        | 9                   | Do-La, Sol-Mi |
| Sesta minore     | 6        | 8                   | Mi-Do, Si-Sol |
| Settima maggiore | 7        | 11                  | Do-Si, Fa-Mi  |
| Settima minore   | 7        | 10                  | Re-Do, La-Sol |

Mentre gli intervalli perfetti di base sono giusti, questa famiglia ammette due versioni per ogni membro senza che vengano (ancora) definiti aumentati o diminuiti. Perché questa differenza? Per ragioni storiche, vi basti per ora.

### Le terze

Ascoltiamo le terze maggiori:

<Sequence speed="arpeggio">
  <Part notes="C3 E3"/>
  <Part notes="F3 A3"/>
  <Part notes="G3 B3"/>
</Sequence>

Poi delle terze minori:

<Sequence speed="arpeggio">
  <Part notes="D3 F3"/>
  <Part notes="E3 G3"/>
  <Part notes="A3 C4"/>
  <Part notes="B3 D4"/>
</Sequence>

**Le terze** sono un blocco fondamentale dell'armonia: dagli accordi all'armonizzazione per terze parallele appunto, sono un costituente unico. Una terza maggiore assieme ad una terza minore formano una quinta giusta, ecco tre esempi coi tasti bianchi:

<Sequence speed="arpeggio">
  <Part notes="C3 E3 G3"/>
  <Part notes="F3 A3 C4"/>
  <Part notes="G3 B3 D4"/>
</Sequence>

Tutte e tre le note assieme formano l'**accordo maggiore** già che ci siamo.

Se partiamo da una _terza minore_ la musica cambia invece:

<Sequence speed="arpeggio">
  <Part notes="D3 F3 A3"/>
  <Part notes="E3 G3 B3"/>
  <Part notes="A3 C4 E4"/>
</Sequence>

Otteniamo tre **acccordi minori**.

:::info[Nota]
Visto che gli intervalli (e gli accordi) maggiori e minori sono ugualmente frequenti ed importanti, nessuna delle due qualità potrebbe prevalere sull'altra e diventare quella predefinita per la quantità corrispondente, a differenza delle quinte e delle quarte che hanno una versione giusta ed egemone.
:::

E il Si poverino di nuovo?

<Sequence speed="arpeggio">
  <Part notes="B3 D4 F4"/>
</Sequence>

Non è un accordo maggiore di certo, ma neppure minore. È un **accordo diminuito**, perché contiene una quinta diminuita appunto. Osserviamo come è la composizione di **due terze minori**. Aritmetica degli intervalli!

Per suonare Si minore dovremmo suonare Fa#, mentre per suonare Si maggiore anche il Re#:

<Sequence speed="arpeggio">
  <Part notes="B3 D4 F#4"/>
  <Part notes="B3 D#4 F#4"/>
</Sequence>

Presto saremo capaci di orientarci in tutto il paesaggio cromatico, per adesso ci basti come osservazione.

:::info[Esercizio]
- per ogni tasto bianco, trovare la sua terza e dire che qualità di intervallo è (minore, maggiore);
- per ogni tasto bianco, suonare assieme la sua terza e la sua quinta, e dire che tipo di accordo è (maggiore, minore, diminuito).
:::

### Le seste

Prima le maggiori:

<Sequence speed="arpeggio">
  <Part notes="C3 A3"/>
  <Part notes="F3 D4"/>
  <Part notes="G3 E4"/>
</Sequence>

Poi le minori:

<Sequence speed="arpeggio">
  <Part notes="D3 B3"/>
  <Part notes="E3 C4"/>
  <Part notes="A3 F4"/>
</Sequence>

Come a cosa servono le seste! Ad armonizzare per seste innanzitutto, e poi per invertire gli accordi:

<Sequence speed="arpeggio">
  <Part notes="C3 E3 G3"/>
  <Part notes="E3 G3 C4"/>
  <Part notes="D3 F3 A3"/>
  <Part notes="F3 A3 D4"/>
</Sequence>

Una terza (maggiore) ed una sesta (minore) fanno un ottava:

<Sequence speed="arpeggio">
  <Part notes="C3 E3 C4"/>
  <Part notes="F3 A3 F4"/>
  <Part notes="G3 B3 G4"/>
</Sequence>

Una terza (minore) ed una sesta (maggiore) fanno un ottava:

<Sequence speed="arpeggio">
  <Part notes="D3 F3 D4"/>
  <Part notes="E3 G3 E4"/>
  <Part notes="A3 C4 A4"/>
  <Part notes="B3 D4 B4"/>
</Sequence>

:::info[Esercizio]
- per ogni tasto bianco, trovare la sua sesta e dire che qualità di intervallo è (minore, maggiore);
- per ogni tasto bianco, suonare assieme la sua terza e la sua sesta, e dire che tipo di accordo è (maggiore, minore, diminuito). Occhio che sono inversioni!
:::

### Le seconde

Per le seconde la farei breve, visto che si tratta della nota successiva. Se c'è il tasto nero di mezzo abbiamo una **seconda maggiore** (due semitoni), mentre nel caso di Si-Do e Mi-Fa abbiamo la **seconda minore** (singolo semitono).

Nell'articolo sulle alterazioni capiremo perché l'intervallo tra Do e Do# è classificato diversamente rispetto a quello tra Do e Reb (e in certi contesti suona anche diverso all'orecchio).

### Le settime

Le settime sono un'ulteriore costituente fondamentale dell'armonia, dagli accordi di settima di dominante alle quadriadi alla base del jazz e di tanti altri generi.

Ascoltiamo le maggiori:

<Sequence speed="arpeggio">
  <Part notes="C3 B3"/>
  <Part notes="F3 E4"/>
</Sequence>

Poi le minori:

<Sequence speed="arpeggio">
  <Part notes="D3 C4"/>
  <Part notes="E3 D4"/>
  <Part notes="G3 F4"/>
  <Part notes="A3 G4"/>
  <Part notes="B3 A4"/>
</Sequence>

Ascoltiamole in contesto armonico:

<Sequence speed="arpeggio">
  <Part notes="D3 F3 A3 C4"/>
  <Part notes="G3 B3 D4 F4"/>
  <Part notes="C3 E3 G3 B3"/>
</Sequence>

Abbiamo aggiunto una quarta nota ai tre accordi di base (Re minore, Sol maggiore, Do maggiore), ottenendo Re minore settima, Sol settima (di dominante), Do maggiore settima.

:::info[Esercizio]
- per ogni tasto bianco, trovare la sua settima e dire che qualità di intervallo è;
- per ogni tasto bianco, suonare il corrispondente accordo di settima;
- enunciarne il tipo (settima maggiore, settima di dominante, settima minore, semidiminuito - Si è sempre lui poverino...).
:::

### Aumenti e diminuzioni nella famiglia duale

Anche questi intervalli possono mutare in ampiezza e generare i corrispondenti aumentati e diminuiti, non nei tasti bianchi però.

Ascoltiamo una **seconda aumentata** (Fa-Sol#) ad esempio:

<Sequence speed="arpeggio">
  <Part notes="F3 G#3"/>
</Sequence>

E una **sesta diminuita** (Re-Sib):

<Sequence speed="arpeggio">
  <Part notes="D3 Bb3"/>
</Sequence>

Ehi ehi, ma la seconda aumentata suona come una terza minore, sono tre semitoni li ho contati! Lo so, ma nel paesaggio delle note la distanza è due (Fa-Sol), e questo vince sul conto dei semitoni. Se vuoi una terza minore a partire dal Fa, richiesta ragionevolissima se vuoi suonare un Fa minore peraltro, devi chiamare l'altra nota **La bemolle**:

<Sequence speed="arpeggio">
  <Part notes="F3 Ab3"/>
</Sequence>

Perché almeno sul piano, Sol diesis e La bemolle sono lo stesso tasto. Non l'ho deciso io baby, c'è un motivo e lo vediamo presto. Sì, una sesta diminuita è una quinta aumentata, ma i nomi delle note vincono anche qui.

## Considerazioni finali

Per un primo contatto con gli intervalli è già troppo per i miei gusti. Per adesso il consiglio è di conoscere bene le relazioni tra i tasti bianchi, e di espandere presto le stesse considerazioni al resto del paesaggio cromatico.

:::info[Esercizio]

Per ogni tasto bianco recitate:

- la **nota stessa**, la **terza** e la **quinta** (e.g. Do-Mi-Sol, Sol-Si-Re);
- **quarta** e **quinta** (e.g. Do => Fa-Sol, La => Re-Mi);
- **terza** e **sesta** (e.g. Do=>Mi-La, Fa=>La-Re);
- **seconda** e **settima** (e.g. Do=>Re-Si, Mi=>Fa-Re).

Date due tasti bianchi a caso del piano, nominate l'intervallo corrispondente, ad esempio:

- Re-Do => settima minore;
- Fa-Re => sesta maggiore;
- Sol-Do => terza maggiore;
- Si-Fa => quinta diminuita;
- Mi-La => quarta giusta.
:::